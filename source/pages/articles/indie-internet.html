<h1>Indie internet</h1>
<date>15 oktober 2016</date>
<p>Na een tijdje digitale leegstand heb ik eindelijk tijd gevonden om weer een eigen site op dit domein neer te zetten. Een WordPress-blog nota bene, na jarenlang uitsluitend met Drupal in de weer te zijn geweest. Inclusief een paar vergeefse pogingen om daar een eenvoudig blogje mee op te tuigen.</p>
<p>Over de vulling denk ik nog even rustig na.</p>
<p>Voor nu is het vooral fijn om weer een ‘zelfstandig’ online plekje te hebben. Volledig in eigen beheer. Voor een schamele 50 eurocent per maand. Onafhankelijk van Twitter, Facebook en de andere platformen die als een bezetene bezig zijn om zoveel mogelijk gegevens over ons gedrag en onze meningen te verzamelen.</p>
<p>Leve het indie-internet!</p>
